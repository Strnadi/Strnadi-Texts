# Ochrana osobních údajů
Děkujeme za váš zájem o náš projekt a za vaši pomoc při výzkumu ptačího zpěvu. Toto oznámení o ochraně osobních údajů stanoví právní základ, na kterém v rámci projektu _Nářečí českých strnadů_ zpracováváme osobní údaje, které nám poskytnete.

## 1. Proč shromažďujeme vaše informace?
Stránky www.strnadi.cz jsou provozovány výzkumným týmem z [katedry ekologie Přírodovědecké fakulty Univerzity Karlovy](https://natur.cuni.cz/biologie/katedry-a-pracoviste/katedra-ekologie/). Projektový tým shromažďuje vaše osobní údaje, aby mohl spravovat, provozovat a sdílet výsledky projektu _Nářečí českých strnadů_. Po odeslání záznamů do projektu _Nářečí českých strnadů_ bude vaše jméno uvedeno vedle záznamů o konkrétní zvukové nahrávce (včetně místa a času záznamu a případné fotodokumentace). V rámci projektu můžete být přímo kontaktováni ohledně vámi poskytnutých nahrávek za účelem zjištění dodatečných informací nebo ověření dat.

Dále shromažďujeme vaše osobní údaje, abychom vám poskytli informace a zpětnou vazbu o projektu _Nářečí českých strnadů_ nebo dalších aktivitách souvisejících s výzkumem a ochranou ptáků, které realizuje [Česká společnost ornitologická](https://www.birdlife.cz/) nebo další partneři projektu.

Shromažďujeme následující osobní údaje:
 - **jméno** a **přezdívku** (autora nahrávek),
 - **e-mailovou adresu**,
 - **místo a datum pořízení nahrávky**,
 - **město** (nepovinný údaj zobrazovaný ostatním uživatelům),
 - **PSČ** (nepovinný údaj umožňující poskytovat regionálně relevantní informace)
Právním základem shromažďování, zpracování a sdílení výše uvedených údajů je vámi poskytnutý souhlas se zpracováním osobních údajů, a dále veřejný zájem (archivace dat související s výzkumnými daty).

## 2. Jak uchováváme vaše informace a budeme je sdílet?
Veškeré osobní údaje, které shromažďujeme, budou bezpečně uloženy v databázi tak dlouho, dokud budete mít uživatelský účet v rámci projektu _Nářečí českých strnadů_.

Sdílení e-mailové adresy s ostatními
 Vaši e-mailovou adresu nezveřejníme. Spolupracovníci, kteří analyzují odeslané záznamy, budou mít přístup k vaší e-mailové adrese, aby mohli vykonávat svou roli v rámci podpory projektu Nářečí českých strnadů. Vaše kontaktní údaje budou dále předány České společnosti ornitologické, která s Vámi může sdílet informace o svých aktivitách souvisejících s ochranou a výzkumem ptáků.

Sdílení vašeho jména, které je součástí biologického záznamu
 Nahrávky získané v rámci projektu _Nářečí českých strnadů_ mohou být sdíleny s dalšími výzkumnými týmy v ČR i zahraničí za účelem vědeckého výzkumu. Vaše jméno bude zahrnuto jako součást vědeckých záznamů v datové sadě. Vzhledem k tomu, že údaje získané v projektu jsou určeny k výzkumu ve veřejném zájmu, zůstávají vaše osobní údaje (jméno autora nahrávky) veřejně přístupné. Otevřená data mohou být stažena, remixována a redistribuována třetími stranami.

Jinak než jak bylo uvedeno výše, s výjimkou případů, kdy k tomu máme zákonnou povinnost nebo je to v zájmu výzkumných cílů projektu, nebudeme sdílet vaše osobní údaje s nikým jiným, ani nebudeme předávat vaše osobní údaje mimo Evropskou unii.

## 3. Vaše práva a naše kontaktní údaje
Máte právo na přístup ke všem svým osobním údajům, které držíme. Osobní údaje, které máme k dispozici, si můžete prohlédnout při přihlášení k vašemu účtu na webu strnadi.cz nebo v mobilní aplikaci _Nářečí českých strnadů_. Zde můžete účet i zrušit.

Máte právo vznést námitky proti zpracování vašich osobních údajů, kde jsme se spoléhali na veřejný úkol jako zákonný základ pro zpracování. Máte také právo požadovat, abychom omezili nebo zastavili zpracování, opravu nebo smazání vašich osobních údajů (s výjimkou údajů u již zveřejněných datových sad). Máte-li jakékoli obavy ohledně použití vašich osobních údajů, pokusíme se odpovědět na všechny vaše dotazy. Kontaktovat nás můžete na e-mailové adrese info@strnadi.cz.

## 4. Změny zásad ochrany osobních údajů pro projekt _Nářečí českých strnadů_
Tyto zásady ochrany osobních údajů mohou být v případě nutnosti aktualizovány. Nejnovější verze bude vždy k dispozici na adrese https://www.strnadi.cz/ochrana-osobnich-udaju. Pokud dojde v budoucnu ke změnám v těchto zásadách ochrany osobních údajů, na webových stránkách bude zveřejněno oznámení. V případě významných změn budou registrovaní uživatelé projektu informování formou e-mailové zprávy a notifikace v mobilní aplikaci.

Poslední aktualizace: 20. 3. 2025
