# Podmínky užití a GDPR
## Podmínky v kostce

Zapojením do projektu občanské vědy Nářečí českých strnadů souhlasíte: 

**(a)** s využitím poskytnutých nahrávek a souvisejících údajů pro vědecký výzkum variability ptačího zpěvu,

**(b)** se zasíláním občasných zpráv o průběhu projektu formou notifikací v aplikaci nebo e-mailového newsletteru, 

**\(c\)** s tím, že Vás projektový tým může kontaktovat pro upřesnění informací týkajících se Vašich nahrávek nebo s nepovinným dotazníkem za účelem zpětné vazby a/nebo získání základních demografických údajů,  

**(d)** s možností, že Vás může oslovit Česká společnosti ornitologická s informacemi o svých aktivitách změřených na ochranu a poznání ptáků. 

Tým projektu nenese odpovědnost za přesnost obsahu ani za případné škody vzniklé používáním informací z webových stránek nebo mobilní aplikace Nářečí českých strnadů.  

Svůj uživatelský účet můžete kdykoliv zrušit. Poskytnuté nahrávky a s nimi spojené osobní údaje (jména autora, místo a čas pořízení nahrávky) zůstanou součástí veřejně přístupných vědeckých záznamů v licenčním režimu CC BY-NC (Creative Commons Uveďte původ – Neužívejte komerčně). 

Uživatelské účty porušující podmínky, zejména účty vkládající nezákonný, obscénní urážlivý nebo pro projekt irelevantní obsah, mohou být zablokovány.

## Podmínky podrobně
Webová stránka strnadi.cz slouží ke sběru a prezentaci dat v rámci projektu občanské vědy Nářečí českých strnadů. Přístupem na tento web nebo instalací stejnojmenné mobilní aplikace souhlasíte s níže uvedenými podmínkami použití.  


### Licence pro obsah neosobních dat

Používáním mobilní aplikace Nářečí českých strnadů nebo vkládáním dat prostřednictvím webu  vytváříte a nahráváte obsah: zvukové nahrávky, fotografie přírody a další doprovodné údaje.  

Tím, že nahrajete tento obsah: 

**(a)** potvrzujete, že jste jeho autorem, obsah je váš, nebo máte souhlas autora k jeho poskytnutí za zde uvedených podmínek,

**(b)** souhlasíte, že obsah neodpovídající cílům projektu (výzkumu variability zpěvu strnada obecného na území ČR) může být odstraněn,

**\(c\)** souhlasíte, že obsah může být použit v rámci projektu Nářečí českých strnadů a navazujících výzkumných aktivit,

**(d)** souhlasíte s veřejným zpřístupněním obsahu pro vědecké a popularizační účely pod licencí [*CC BY-NC (Creative Common By Attribution – Non Commercial; Creative Commons Uveďte původ – Neužívejte dílo komerčně)*](https://creativecommons.org/licenses/by-nc-sa/4.0/deed.cs). 

Všechny záznamy nahrané do projektu Nářečí českých strnadů prostřednictvích webu strnadi.cz nebo mobilní aplikace Nářečí českých strnadů budou uloženy na zabezpečeném serveru. Vaše jméno a přezdívka budou evidovány jako součást vědeckých záznamů. Otevřená data mohou být stažena, remixována a redistribuována třetími stranami. 

Svůj uživatelský účet v projektu Nářečí českých strnadů můžete zrušit po přihlášení na webových stránkách nebo v mobilní aplikaci. Veškeré záznamy, které jste v rámci projektu vložili (zvukové nahrávky, obrazové podklady a související informace o místu a čase pořízení nahrávky), zůstanou zachovány jako součást dlouhodobého souboru vědeckých dat, který bude využíván pro výzkum ptačího zpěvu a bude uchováván na dobu neurčitou. Se záznamy bude i po zrušení uživatelského účtu spojeno vaše jméno pro určení autorství nahrávek. 

### Zrušení uživatelského účtu 

Uživatelský účet, jehož přezdívka, profilový obrázek nebo poskytnutý obsah budou nezákonné, obscénní, urážlivé nebo irelevantní pro projekt, může být administrátory projektu dočasně či trvale zablokován.

### Osobní data

Zpracování osobních údajů, které od vás shromažďujeme nebo které nám poskytnete, se řídí naším **[Oznámením o ochraně soukromí](https://www.strnadi.cz/ochrana-osobnich-udaju)**.

### Odmítnutí odpovědnosti 

#### Přesnost informací

Informace na webu strnadi.cz a v aplikaci Nářečí českých strnadů jsou poskytovány v dobré víře pro účely projektu občanské vědy a popularizace ochrany a výzkumu ptáků. Mohou se měnit bez předchozího upozornění. Žádný ze subjektů zapojených do projektu (Univerzita Karlova, Česká společnost ornitologická, DELTA – Střední škola informatiky a ekonomie) nezodpovídá za případné nepřesnosti a nenese odpovědnost za jakékoli chyby aopomenutí ani za použití nebo výsledky získané použitím těchto informací. Žádný obsah webu a aplikace není právně závaznou nabídkou ke smluvnímu vztahu.  

Odkazy, které propojují tento web s jinými webovými stránkami, jsou pouze pro informaci a usnadnění navigace. Nezaručujeme jejich trvalou funkčnost a nemáme kontrolu nad jejich obsahem či dostupností. Uživatel je odpovědný za to, aby sám rozhodoval o přesnosti, spolehlivosti a správnosti informací, které se nacházejí na odkazovaných stránkách. 

#### Ochrana proti virům a malware

Vynakládáme maximální úsilí na kontrolu a testování obsahu a funkcí webu i a aplikace ve všech fázích vývoje. Aplikace neobsahuje malware a nejsme si vědomi žádných rizikových funkcí. Je ale vždy vhodné, abyste používali antivirový program na veškerý materiál stažený z internetu. Neneseme žádnou odpovědnost za ztrátu, narušení nebo poškození vašich dat nebo vašeho zařízení, které mohou vzniknout použitím webu nebo aplikace Nářečí českých strnadů. 

### Změny těchto podmínek

Tato podmínky mohou být v případě potřeby aktualizovány. Nejnovější verze bude vždy dostupná na adrese **[https://www.strnadi.cz/podminky-pouzivani](https://www.strnadi.cz/podminky-pouzivani)**. Pokud dojde k podstatným změnám těchto podmínek, na webu projektu bude uveřejněno oznámení. V případě významných změn budou registrovaní uživatelé projektu informování formou e-mailové zprávy a notifikace v mobilní aplikaci. 

**Poslední aktualizace: 1. 3. 2025**
